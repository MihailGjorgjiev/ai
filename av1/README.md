# Аудиториска вежба 1 - Вовед во Python

## Задача 1
Напишете функција која ќе ги содржи функционалностите на едноставен аритметички калкулатор. Интеракција со калкулаторот треба да се врши преку читање на параметри од стандардниот влез со наредбата input(), т.е. се внесуваат двата операнди и операторот во командна линија. По процесирање на барањето од страна на функцијата се обработува и се печати резултатот на екран. Командите кои ги испраќаме на калкулаторот се читаат од стандарден влез и треба да го имаат следниот формат:
- операнд1
- оператор
- операнд2 	

Доколку настанала грешка при внес да се извести корисникот со соодветна порака.
Калкулаторот треба да ги подржува следните операции:

- Собирање (+)
- Одземање (-)
- Множење (*)
- Целобројно делење (//)
- Делење (/)
- Модуло (остаток) (%)
- Степенување (**)


## Задача 2
Напишете програма која од листа на броеви (на пример, `a=[5, 10, 15, 20]`) ќе направи нова листа од само првиот и последниот елемент. За вежбање кодот поставете го во функција.

## Задача 3
Во оваа задача се чуваат родендените на пријатели, кои треба да се пронајдат според имињата на пријателите. Креирајте речник (dictionary) со имиња и родендени. Потоа, додадете функционалност со која од стандарден влез се чита име на пријател, и вратете го неговиот роденден (односно испечатете го на стандарден излез). 
Интеракцијата на програмата треба да изгледа како:

```
>>> Dobredojdovte do recniot za rodendeni. Nie gi znaeme rodendenite na:
Ana
Marija
Stefan
Aleksandar 
>>> Koj rodenden e potrebno da se prebara?
Marija
>>> Rodendenot na Marija e na 01/17/1991
```